---
title: "Як почати публікувати свої пригоди на DMsGuild?"
date: "2022-06-11"
categories: 
  - "dmsguild"
  - "drivethrurpg"
  - "resources"
  - "articles"
tags: 
  - "5e"
  - "discord"
  - "homebrew"
  - "publish"
  - "заметки"
  - "resursy-dlya-mastera"
---

![](https://static.wixstatic.com/media/94d2de_51f12173f3304541a6f9ab0f1433ae7c~mv2.jpeg/v1/fill/w_740,h_416,al_c,q_90/94d2de_51f12173f3304541a6f9ab0f1433ae7c~mv2.webp)

Я думаю, на шляху кожного Майстра Підземель (DM) рано чи пізно виникає момент, коли хочеться поділитися своїми ідеями зі світом, а не просто з локальним коммюніті.

У кожного з нас є своє хоумбрю / написана власноруч пригода, яку ми кілька разів проводили друзям і вважаємо найкращою у світі.

Постає питання, як оформити свої хаотичні замітки так, щоб інший майстер зміг провести по ним свою гру, де взяти арт для ілюстрацій, як розкрутити результат, щоб його купляли люди і ще багато-багато інших.

На більшу частину з них я постараюсь відповісти у цій статті. Отже, заваріть собі філіжанку кави, і почнемо.

## Частина перша: Навіщо публікуватись?

![](https://static.wixstatic.com/media/94d2de_75863bf08ec749cfbd6d63ed7c2cc750~mv2.png/v1/fill/w_360,h_220,al_c,q_95/94d2de_75863bf08ec749cfbd6d63ed7c2cc750~mv2.webp)

У декого з вас можуть бути сумніви щодо того, чи варто ділитись своєю пригодою зі світом: а ну як я викладу її, а її розкритикують, чи, що гірше - просто не помітять?

Я скажу так: **80%** контенту на ДМсГілд середньої або нижче якості. Знаючи таланти наших майстрів, я не бачу складностей у тому щоб виділитись на цьому фоні.

Плюси від публікації можна перераховувати довго, я наведу кілька з них:

- Відчуття, коли ти натиснув кнопку і опублікував пригоду, над якою працював кілька місяців - круто.
- Отримувати відгуки від майстрів з усього світу з історіями про те, як вони проводили твою пригоду - круто.
- Читати рецензії на свої пригоди - круто.
- Працювати з іншими авторами - дуже круто.
- Заробляти гроші на своєму таланті і купляти за нього книжки - безцінно.

## Частина друга: Що таке DMsGuild? Які є варіанти публікації крім неї і чим вони відрізняються?

![](https://static.wixstatic.com/media/94d2de_ddac3e314e8d455ea71c5b8f1214438d~mv2.png/v1/fill/w_360,h_181,al_c,q_95/94d2de_ddac3e314e8d455ea71c5b8f1214438d~mv2.webp)

ДМсГілд - це сайт, створений Візардами для того щоб розвивати ДнД коммюніті. На ньому дозволено використовувати абсолютно **всі** опубліковані матеріали в рамках дозволених сетингів, список яких є [тут](https://support.dmsguild.com/hc/en-us/articles/217029298-Content-and-Format-Questions).

В чому тоді пастка, спитаєте ви? ДМсГілд бере **50%** комісії за ваш матеріал. Так, це багато, але і творча свобода яку ви маєте - величезна. Ви можете, будучи в повному праві, вставити в свою пригоду Ельмінстера і Дріззта як NPC, використати статблок чи мапу з офіційних книг. Крім того, на ДМсГілд є аудиторія, яка активно купує контент. Тому кращого місця для новачкового автора, який прагне зробити собі ім’я складно і уявити.

Із альтернатив я можу назвати магазин DriveThruRPG, який бере **30%** комісії, але і набагато вимогливіший до контенту - ви маєте публікуватись під ліцензією OGL.

Окрім того, використовуючи OGL, ви можете продавати свої твори на власному веб-сайті чи на інших платформах, таких як Kickstarter. Але це не працюватиме, якщо у вас немає імені і вас не знають.

## Частина третя: Де я можу цьому навчитись?

![](https://static.wixstatic.com/media/94d2de_2b78bbdc6135403489a2e115a4f119d2~mv2.png/v1/fill/w_360,h_190,al_c,q_95/94d2de_2b78bbdc6135403489a2e115a4f119d2~mv2.webp)

На щастя, є чудові курси де цьому вчать, засновані Ashley Warren - успішною авторкою з Гільдії і одній з авторів що працювали над кампанією Rime of the Frostmaiden.

Тут вам структуровано розкажуть, що і як треба зробити для публікації, запросять до свого діскорду з іншими авторами і навіть дадуть стартовий буст у вигляді бандлу школи на ДМсГілд, який допоможе вам з продажами на старті.

[Сайт Школи](https://www.storytellingcollective.com/collections)

## Частина четверта: Вимоги ДМсГілд

![](https://static.wixstatic.com/media/94d2de_6f72b26b8748400c8daefe1b1f663e0b~mv2.png/v1/fill/w_360,h_377,al_c,q_95/94d2de_6f72b26b8748400c8daefe1b1f663e0b~mv2.webp)

Їх не так багато - крім уже зазначеного обмеження на сетинги, у вас на обкладинці має бути логотип Гільдії і десь в тексті (зазвичай, на першій або останній сторінці) має бути присутнім копірайт.

Його можна знайти [тут](https://support.dmsguild.com/hc/en-us/articles/217520927-Ownership-and-License-OGL-Questions).

І невелике нагадування, яке не буває зайвим - завжди пересвідчуйтесь, що ви маєте права на усе, що використовуєте в своїй пригоді!

## Частина п’ята: Підготовка і форматування пригоди

![](https://static.wixstatic.com/media/94d2de_3df0f49dba064bd48c2fa915a15ebbb6~mv2.png/v1/fill/w_360,h_214,al_c,lg_1,q_95/94d2de_3df0f49dba064bd48c2fa915a15ebbb6~mv2.webp)

Пригода має бути відформатована так, щоб її міг вільно читати (і водити за нею!) інший майстер. В тому числі і прямо під час ігрової сесії, якщо знадобиться.

Не забудьте і про плейтест - як у форматі ви з різними групами, так і у форматі інший майстер за вашими нотатками.

Іншим важливим етапом є вичитка - перед публікацією дайте почитати свою пригоду іншій людині. Ви здивуєтесь скільки помилок вона знайде :)

Загальні поради:

- Збирайте відгуки від майстрів які плейтестять пригоду і від ваших гравців. Відгуки майстрів дозволять покращити викладення інформації і загальну структуру, а відгуки від гравців - виявити слабкі місця.
- Читайте офіційні пригоди і звертайте увагу на те як Візарди структурують інформацію (розбиття на глави, зноски, апендикси, і т.д.)
- Коли освоїте форматування Візардів, можете починати думати як його покращити і над розвитком вашого власного стилю.

Корисний [темплейт](https://docs.google.com/document/d/1cPrZEW_s5fm3V14-WeIzqv8pXDd8dufJfEZZ8wZTHZw/copy) для старту.

## Частина шоста: Мапи

![](https://static.wixstatic.com/media/94d2de_7482bf16eef94b41b30ef387c39a6d28~mv2.png/v1/fit/w_300,h_300,al_c,q_5,enc_auto/file.png)

![](https://static.wixstatic.com/media/94d2de_7482bf16eef94b41b30ef387c39a6d28~mv2.png/v1/fill/w_360,h_240,al_c,q_95/94d2de_7482bf16eef94b41b30ef387c39a6d28~mv2.webp)

Тут все просто. Якщо ви гуру Inkarnate / Dungeondraft / іншого картографічного софту, мені не потрібно вам нічого розповідати :)

Якщо ж гарну мапу хочеться, а скілів немає - на щастя, є вихід.

Ці мапи Dyson Dodecahedron відкриті для комерційного використання: [тиць](https://dysonlogos.blog/maps/commercial-maps/).

Просто не забудьте вказати його ім’я в тексті вашої пригоди і все буде добре.

## Частина сьома: Арт

![](https://static.wixstatic.com/media/94d2de_7620a7545a4a4c1bb4ab7fdea2ae8a9c~mv2.png/v1/fill/w_360,h_203,al_c,q_95/94d2de_7620a7545a4a4c1bb4ab7fdea2ae8a9c~mv2.webp)

Якщо у вас немає знайомого художника чи скілів малювання, є кілька варіантів з артом:

- Ви можете купити стоковий арт на сайтах типу Adobe Stock
- Ви можете використати безплатний стоковий арт (але перевіряйте ліцензію!) з таких сайтів як [https://pixabay.com/](https://pixabay.com/) і [https://www.pexels.com/](https://www.pexels.com/)
- Взяти арт з [безплатних паків](https://www.dmsguild.com/browse.php?keywords=DMs+Guild+Creator+Resource&filters=0_0_45476_0_0_0_0_0&x=0&y=0&author=&artist=&pfrom=&pto=) на ДМсГілд. Рекомендую скачати і продивитися їх усі - їх корисність важко переоцінити.

Раджу приділити особливу увагу вибору обкладинки - як і в багатьох сферах, "обкладинка продає", тому мати яскраву обкладинку що передає суть вашої пригоди дуже важливо для успіху!

## Частина восьма: Оформлення ПДФ

![](https://static.wixstatic.com/media/94d2de_d20b85c3af0c4bfa9ec2ae542406c154~mv2.png/v1/fill/w_360,h_211,al_c,q_95/94d2de_d20b85c3af0c4bfa9ec2ae542406c154~mv2.webp)

Тут є кілька інструментів. Досвідчені автори користуються Affinity Publisher, та я б для початку порадив [GMBinder](https://www.gmbinder.com/).

З переваг:

- по ньому є багато гайдів, проста верстка html / css
- можна знайти готові приклади коду інших авторів якщо десь застряг
- готові теми які зроблять вашу пдф візуально схожою на продукт Візардів з мінімальними зусиллями з вашого боку

Чудовий [темплейт](https://www.gmbinder.com/share/-LPnHKXC8G7OGTlzInnQ) для старту.

## Частина дев’ята: Маркетинг

![](https://static.wixstatic.com/media/94d2de_f62613bd18444ec1b7cdf98b343f6e11~mv2.png/v1/fill/w_360,h_240,al_c,q_95/94d2de_f62613bd18444ec1b7cdf98b343f6e11~mv2.webp)

Якщо володієте англійською, раджу прочитати цей [гайд](https://docs.google.com/document/d/1MWEYRIBY5A9sYRLc9jBDU5_PTNOcUv8ioa6cITbh3PM/edit).

Загальна порада: раджу обрати для себе 2-3 соцмережі де ви будете активно піарити свій продукт. Інструментів існує багато, в тому числі ті що дає вам Гільдія (безкоштовні копії/ бандли / знижки). Корисно спілкуватись з іншими авторами в діскорді - можуть допомогти з різними питаннями, порев'ювити за безкоштовну копію і багато чого іще.

Загалом, раджу робити так:

- один пост десь за тиждень до запуску продукту
- один після релізу
- після цього періодичні пости раз на місяць у перші три місяці після виходу, можна зі знижками щоб заохочувати людей купляти ваш продукт

Обов’язково робіть пост коли досягаєте Металічних Ранків (Мідь, Срібло, Електрум і т.д.) - зазвичай такий успіх викликає резонанс і вас купляє ще більше людей.

І ще трохи по інструментам Гільдії:

- Site-Wide Sales Settings - завжди обирайте цю галочку в налаштуваннях. Таким чином, ваша пригода буде світитись в тематичних розпродажах Гільдії, і вам капатимуть продажі - нехай і за трохи заниженою ціною.
- Complimentary Copy - це може вам знадобитись, якщо ви домовитесь з кимось про рецензію: вводите емейл людини, і вона отримує можливість забрати вашу пригоду безплатно.
- Bundles - коли у вас з'явиться достатньо публікацій, ви можете почати об'єднувати їх в бандли - як тематичні, так і просто за вашим авторством. Це дасть людям можливість купувати кілька ваших продуктів зі знижкою, а вам - сильно допоможе з продажами. Ви також можете домовитись з іншими авторами про створення тематичної збірки - принцип буде той самий.
- Special Discounts - коли робите рекламні пости і додаєте до них знижку, це заохочує людей перейти за посиланням і купити вашу пригоду. Термін дії знижки можна налаштувати, зазвичай пари тижнів достатньо.

## Підсумок

![](https://static.wixstatic.com/media/94d2de_5876a3359db146d89a714ff078316633~mv2.png/v1/fit/w_300,h_300,al_c,q_5,enc_auto/file.png)

![](https://static.wixstatic.com/media/94d2de_5876a3359db146d89a714ff078316633~mv2.png/v1/fill/w_360,h_240,al_c,q_95/94d2de_5876a3359db146d89a714ff078316633~mv2.webp)

Я не знаю чи зможете ви зробити написання контенту для рольових ігор своєю кар’єрою, чи ви просто опублікуєте одну улюблену пригоду - досвід, на мою думку, в будь-якому випадку того вартий.

Ваша пригода розійдеться світом і в неї будуть грати інші люди ще довго-довго після того як ви її напишете - чим не чудова мотивація це зробити?

**Автор статті:** Євген Мокеєв

[**Пригоди автора**](https://www.dmsguild.com/browse.php?author=Eugene%20Mokeiev)
